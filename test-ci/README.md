#EduBox – Mekdep maglumat dolandyryş ulgamy
Bu sistema mekdebi dolandyrmakda, gündeki kagyz işleri azaltmakda, okuwçylaryň ýetişigine gözegçilik etmekde, ene-atalaryň öz çagasyndan habarly bolmakda we mekdep bilen elmydama aragatnaşykda bolmagy üçin şert döredýän innowasion täze ulgamdyr. Bu taslamada biz mugallymlaryň alyp barýan gündelik işleriniň ýeňil bolmagy üçin täze ulgam esasynda olara tanyş bolan öňki synp dergisiniň durkyny sakladyk. Düşnükli interfeýs ene-atalara, mugallymlara we okuwçylara bu ulgamyň täzeçilligine uýgunlaşmagyna ýeňillik bilen ýardam berer. Edubox esasan-da mugallymlara synp dergisini doldurmak üçin az wagt sarp etmeklerine, yzygider hasabatlar üçin güýç we wagt tygşytlamaklaryna ýakyndan ýardam berer.
##Esasy maksady
Biziň öňde goýan baş maksadymyz Elektron dergiden we gündelikden başlap, dürli bilim edaralarynyň agzalary bilen aragatnaşykda bolup, olara berilýän bilimiň hiline gözegçilik etmeklerini, ulgamy dolandyryp bilmeklerini gazanmak, şeýle hem özlerine degişli hasabatdyr maglumatlary berip, okuwyň gidişine degişli dürli resminamalary dolandyrmak üçin ýönekeý we goragly ulgam döretmek bolup durýar.
##Elýeterliligi
Bu ulgamy internet bar bolan ähli ýerde ulanmak mümkindir. Mugallymlaryň her günki žurnal doldurmak üçin “nobata durmaklaryny” aradan aýyrmak, her çärýegiň ahyrynda ýolbaşçylaryň žurnallar bilen işlemesinde döredýän ýeňillikleri taslamamymyzyň elýeterliligini üpjün edýär.
##Maglumatlar
Maglumatlar mekdep administrasiýasyna, mugallymlara, ene-atalara we okuwçylara öz hukuklaryna laýyklykda berilýär. Maglumatlar üýtgedilen mahaly, ýagny sapaklaryň rejesi üýtgedilende, täze üýtgeşmeler gönüden-göni tutuş ulgama baryp ýetýär. Şeýle hem, haçan-da mugallym köp žurnal bilen işlände haýsy žurnalyň haýsy synpa degişlidigini, haýsynyň dolduryp-doldurmandygyny aýdyň görkezmegi taslamymyzyň ýene-de bir gowy tarapydyr.
##Statistika
Ulgamda doly hasabatlar bar we ähli hasabatlar awtomatiki usulda hasaplanylyp, şu wagtky maglumatlara esaslanyp iň täze netijeleri görkezýär. Hasabatlaryň netijeleri dinamiki usulda täzelenip, grafiklerde görkezilýär. Sistemanyň bu ugurdan başarnyklary öňki kagyz görnüşi gürrüňsiz aradan aýyrýar.
##Dolandyrmak
Administrasiýa üçin žurnallaryň mugallymlar tarapyndan doldurylyşy we ähli ugurdan, ähli bar bolan ulanyjylaryň ýetişiginiň görnüşleriniň ählisi (synp, ders, aýratyn okuwçy ýa-da mugallym boýunça) görkezilýär. Ene-atalar öz çagalaryna goýulan bellikleri, bahalary şol gün görýärler, olar hemişe okuwça berlen öý işinden, gatnaşmadyk sapaklaryndan habarly bolup durýar. Ulanyjylar özleriniň islegine görä, SMS ýa-da elektron poçta arkaly dürli habarlar bilen habar edilýär.
##Bilimiň ösüşinde geljekki ädim
Häzirki kagyz görnüşiniň deregine elektron sistema geljekde ähli mekdeplerde täze standart bolar. Ol ähli mekdepler üçin Informasiýa Kommunikasiýa we Innowasion Tehnologiýalaryň ähli talaplaryna laýyk bolup, onuň döwrebap basgançagyna çykar.

